speaker	role	text	extra
			PRESIDENZA DEL VICEPRESIDENTE SIMONE BALDELLI
			La seduta comincia alle 10.
			Missioni.
FERDINANDO ADORNATO	Segretario	legge il processo verbale della seduta del 13 dicembre 2013. (È approvato).	
			Annunzio di petizioni (10,02).
SIMONE BALDELLI	PRESIDENTE	Comunico che, ai sensi dell'articolo 46, comma 2, del Regolamento, i deputati Angelino Alfano, Gioacchino Alfano, Alfreider, Amendola, Amici, Attaguile, Baretta, Bergamini, Berretta, Dorina Bianchi, Bindi, Bocci, Bonafede, Michele Bordo, Borghi, Borletti Dell'Acqua, Brambilla, Bray, Brunetta, Bruno Bossio, Caparini, Carrozza, Casero, Castiglione, Cicchitto, D'Alia, D'Uva, Dambruoso, De Girolamo, Dell'Aringa, Dellai, Di Gioia, Di Lello, Faraone, Fassina, Fava, Ferranti, Fico, Gregorio Fontana, Fontanelli, Formisano, Franceschini, Galan, Galati, Giachetti, Alberto Giorgetti, Gitti, Gozi, Grande, Guerra, Kyenge, La Russa, Lauricella, Legnini, Leone, Letta, Lorenzin, Lupi, Magorno, Mattiello, Giorgia Meloni, Merlo, Migliore, Mogherini, Naccarato, Orlando, Picchi, Picierno, Pisicchio, Pistelli, Quartapelle Procopio, Ravetto, Realacci, Sani, Sarti, Scopelliti, Speranza, Tabacci, Valeria Valente, Vecchio e Vito sono in missione a decorrere dalla seduta odierna. Pertanto i deputati in missione sono complessivamente ottantacinque, come risulta dall'elenco depositato presso la Presidenza e che sarà pubblicato nell’allegato A al resoconto della seduta odierna. Ulteriori comunicazioni all'Assemblea saranno pubblicate nell’allegato A al resoconto della seduta odierna.	
SIMONE BALDELLI	PRESIDENTE	Invito l'onorevole segretario a dare lettura delle petizioni pervenute alla Presidenza, che saranno trasmesse alle sottoindicate Commissioni.	
			Modifica nella composizione dell'ufficio di presidenza di un gruppo parlamentare.
FERDINANDO ADORNATO		Segretario, legge: ANNA CAMPILII, da Parma, e numerosissimi altri cittadini chiedono che non siano approvate le norme, contenute nel disegno di legge di stabilità 2014, in materia di interpretazione dell'ultimo periodo dell'articolo 1 comma 763 della legge n. 296 del 2006, concernente l'efficacia degli atti e delle deliberazioni degli enti previdenziali finalizzati ad assicurarne l'equilibrio finanziario di lungo termine (447) – alla XI Commissione (Lavoro); SALVATORE ACANFORA, da Roma, chiede: la definizione di politiche di sviluppo dell'economia marittima e per il governo delle zone costiere (448) – alle Commissioni riunite VIII (Ambiente) e IX (Trasporti); misure per favorire l'accesso al credito da parte dei cittadini meno abbienti (449) – alla VI Commissione (Finanze); interventi per la riqualificazione dello stadio di Civitavecchia (450) – alla VII Commissione (Cultura); nuove norme in materia di calamità naturali e di risarcimento dei relativi danni (451) – alla VIII Commissione (Ambiente); FRANCESCO DI PASQUALE, da Cancello e Arnone (Caserta), chiede: interventi contro il traffico di armi, nuove norme in materia di vendita delle armi all'estero e incentivi per la riconversione dell'industria bellica (452) – alle Commissioni riunite III (Affari esteri) e X (Attività produttive); controlli per accertare l'eventuale presenza di diossina nel latte materno delle donne residenti nella provincia di Caserta (453) – alla XII Commissione (Affari sociali); interventi a sostegno dei cittadini che hanno difficoltà a rimborsare i mutui contratti per l'acquisto della prima casa (454) – alla VI Commissione (Finanze); VINCENZO GIOVANNI NAPOLI, da Roma, chiede: norme per limitare lo svolgimento di incarichi extragiudiziari da parte dei magistrati (455) – alla II Commissione (Giustizia); l'introduzione della previsione che gli incarichi di Governo possano essere assunti solo da parlamentari, prevedendo altresì la decadenza da parlamentare al momento dell'assunzione dell'incarico (456) – alla I Commissione (Affari costituzionali); il divieto di svolgere qualsiasi attività lavorativa prima del sedicesimo e dopo il settantesimo anno di età (457) – alla XI Commissione (Lavoro); MORENO SGARALLINO, da Terracina (Latina), chiede una regolamentazione più restrittiva per l'esercizio del diritto di sciopero, con l'introduzione di strumenti alternativi per la tutela dei diritti dei lavoratori (458) – alla XI Commissione (Lavoro); MICHELE VECCHIONE, da Alatri (Frosinone), chiede: l'estensione a tutti i soggetti a basso reddito dell'esenzione dal canone di abbonamento alla RAI (459) – alla IX Commissione (Trasporti); l'innalzamento dei limiti di reddito previsti per accedere alle agevolazioni tariffarie nei settori delle telecomunicazioni e dell'energia (460) – alle Commissioni riunite IX (Trasporti) e X (Attività produttive); la riduzione della tassa di circolazione per le categorie sociali più svantaggiate (461) – alla VI Commissione (Finanze).	
			Sull'ordine dei lavori.
SIMONE BALDELLI	PRESIDENTE	Comunico che, con lettera pervenuta in data 13 dicembre 2013, il presidente del gruppo parlamentare MoVimento 5 Stelle, Riccardo Nuti, ha reso noto che è stato eletto vicepresidente vicario – in sostituzione del deputato Alessio Villarosa – il deputato Federico D'Incà, che assolve anche alla funzione di portavoce del gruppo, secondo quanto previsto dal relativo statuto, ferma restando la titolarità, in capo al deputato Nuti, della carica di presidente del gruppo stesso. Con la medesima lettera, il presidente del gruppo parlamentare MoVimento 5 Stelle ha, inoltre, reso noto che il deputato Giuseppe Brescia è stato eletto vicepresidente, in sostituzione del deputato Federico D'Incà.	
			La seduta, sospesa alle 10,05, è ripresa alle 11,40.
SIMONE BALDELLI	PRESIDENTE	L'ordine del giorno reca la discussione generale congiunta dei disegni di legge, già approvati dal Senato, recanti «Disposizioni per la formazione del bilancio annuale e pluriennale dello Stato (legge di stabilità 2014)» e «Bilancio di previsione dello Stato per l'anno finanziario 2014 e bilancio pluriennale per il triennio 2014-2016» e relativa Nota di variazioni. Poiché tuttavia, come è noto, la Commissione bilancio non ha ancora concluso l'esame di tali provvedimenti, il testo non è ancora evidentemente disponibile e non si può, quindi, procedere allo svolgimento della discussione congiunta sulle linee generali. Al fine di stabilire una nuova articolazione dei lavori, la Conferenza dei presidenti di gruppo è già convocata per le ore 11 di oggi. Sospendo, pertanto, la seduta che riprenderà al termine della riunione della Conferenza dei presidenti di gruppo.	
			Modifica nella composizione della Giunta per le autorizzazioni.
SIMONE BALDELLI	PRESIDENTE	Comunico che, a seguito della riunione della Conferenza dei presidenti di gruppo di oggi, è stato stabilito che la discussione congiunta sulle linee generali dei disegni di legge n. 1865 – Disposizioni per la formazione del bilancio annuale e pluriennale dello Stato (legge di stabilità 2014) e n. 1866 – Bilancio di previsione dello Stato per l'anno finanziario 2014 e bilancio pluriennale per il triennio 2014-2016 avrà luogo domani, mercoledì 18 dicembre, a partire dalle ore 8,30. Il seguito dell'esame si svolgerà a partire dal pomeriggio, con votazioni dalle ore 15. Il termine per la presentazione degli emendamenti al disegno di legge n. 1866 – Bilancio di previsione dello Stato per l'anno finanziario 2014 e bilancio pluriennale per il triennio 2014-2016 è fissato alle ore 9.30 di domani e quello per gli emendamenti riferiti al disegno di legge n. 1865 – Disposizioni per la formazione del bilancio annuale e pluriennale dello Stato (legge di stabilità 2014) alle ore 11.30 di domani.	
			Ordine del giorno della seduta di domani.
SIMONE BALDELLI	PRESIDENTE	La Presidente della Camera ha chiamato a far parte della Giunta per le autorizzazioni il deputato Gianfranco Chiarelli in sostituzione del deputato Enrico Costa, dimissionario.	
			La seduta termina alle 11,45.
