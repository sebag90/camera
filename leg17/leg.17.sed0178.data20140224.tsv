speaker	role	text	extra
			PRESIDENZA DEL VICEPRESIDENTE MARINA SERENI
			La seduta comincia alle 14,30.
			Missioni.
ANNALISA PANNARALE	Segretario	legge il processo verbale della seduta del 17 febbraio 2014. (È approvato).	
			Annunzio della formazione del Governo.
MARINA SERENI	PRESIDENTE	Comunico che, ai sensi dell'articolo 46, comma 2, del Regolamento, i deputati Airaudo, Alfreider, Bindi, Michele Bordo, Brunetta, Cicchitto, Cirielli, Costa, D'Incà, Dambruoso, Damiano, Dellai, Di Gioia, Di Lello, Fedriga, Ferranti, Fico, Fontanelli, Formisano, Galan, Giachetti, Giancarlo Giorgetti, Merlo, Migliore, Gianluca Pini, Pisicchio, Polverini, Ravetto, Realacci, Rizzetto, Sani, Simoni, Speranza, Tabacci e Vito sono in missione a decorrere dalla seduta odierna. I deputati in missione sono complessivamente quarantuno, come risulta dall'elenco depositato presso la Presidenza e che sarà pubblicato nell’allegato A al resoconto della seduta odierna. Ulteriori comunicazioni all'Assemblea saranno pubblicate nell’allegato A al resoconto della seduta odierna.	
			Trasmissione dal Senato di un disegno di legge di conversione e sua assegnazione a Commissione in sede referente.
MARINA SERENI	PRESIDENTE	Comunico che, in data 22 febbraio 2014, il Presidente del Consiglio dei ministri, Matteo Renzi, ha inviato la seguente lettera: «Onorevole Presidente, La informo che il Presidente della Repubblica, con propri decreti in data 21 febbraio 2014, ha accettato le dimissioni rassegnate il 14 febbraio 2014 dal Gabinetto presieduto dall'onorevole dottor Enrico Letta, nonché le dimissioni dalle rispettive cariche rassegnate dai Sottosegretari di Stato. Avendo accettato l'incarico di formare il Governo conferitomi in data 17 febbraio 2014, il Presidente della Repubblica mi ha nominato, con proprio decreto in data 21 febbraio 2014, Presidente del Consiglio dei Ministri. Con ulteriori decreti in pari data, il Presidente della Repubblica, su mia proposta, ha nominato Ministri senza portafoglio l'onorevole avvocato Maria Elena Boschi, l'onorevole dottoressa Maria Anna Madia, la dottoressa Maria Carmela Lanzetta. Sono stati altresì nominati Ministri: degli Affari esteri, l'onorevole dottoressa Federica Mogherini; dell'Interno, l'onorevole avvocato Angelino Alfano; della Giustizia, l'onorevole Andrea Orlando; della Difesa, la senatrice dottoressa Roberta Pinotti; dell'Economia e delle finanze, il professor Pietro Carlo Padoan; dello Sviluppo economico, la dottoressa Federica Guidi; delle Politiche agricole alimentari e forestali, il dottor Maurizio Martina; dell'Ambiente e della tutela del territorio e del mare, il dottor Gian Luca Galletti; delle Infrastrutture e dei trasporti, l'onorevole dottor Maurizio Lupi; del Lavoro e delle politiche sociali, il signor Giuliano Poletti; dell'Istruzione, dell'università e della ricerca, la senatrice professoressa Stefania Giannini; dei Beni e delle attività culturali, e del turismo, l'onorevole avvocato Dario Franceschini; della Salute, l'onorevole Beatrice Lorenzin. Inoltre, il Presidente della Repubblica, con proprio decreto in data odierna, adottato su mia proposta e sentito il Consiglio dei Ministri, ha nominato il dottor Graziano Delrio Sottosegretario di Stato alla Presidenza del Consiglio dei Ministri, con le funzioni di Segretario del Consiglio medesimo. Infine, con mio decreto in pari data, sentito il Consiglio dei Ministri, ho conferito ai Ministri senza portafoglio, a norma dell'articolo 9 della legge 23 agosto 1988, n. 400, i seguenti incarichi: all'onorevole avvocato Maria Elena Boschi le riforme costituzionali e i rapporti con il Parlamento; all'onorevole dottoressa Maria Anna Madia la semplificazione e la pubblica amministrazione; alla dottoressa Maria Carmela Lanzetta gli affari regionali. Firmato: Matteo Renzi»	
			La seduta, sospesa alle 14,40, è ripresa alle 16,45.
			PRESIDENZA DEL PRESIDENTE LAURA BOLDRINI
			Consegna da parte del Presidente del Consiglio dei ministri del testo delle dichiarazioni programmatiche.
LAURA BOLDRINI	PRESIDENTE	Il Presidente del Senato, con lettera in data 21 febbraio 2014, ha trasmesso alla Presidenza il seguente disegno di legge, che è stato assegnato, ai sensi dell'articolo 96-bis, comma 1, del Regolamento, in sede referente, alla V Commissione (Bilancio): S. 1215. – «Conversione in legge, con modificazioni, del decreto-legge 30 dicembre 2013, n. 151, recante disposizioni di carattere finanziario indifferibili finalizzate a garantire la funzionalità di enti locali, la realizzazione di misure in tema di infrastrutture, trasporti ed opere pubbliche nonché a consentire interventi in favore di popolazioni colpite da calamità naturali» (approvato dal Senato) (2121) – Parere delle Commissioni I, II, VI (ex articolo 73, comma 1-bis, del Regolamento, per gli aspetti attinenti alla materia tributaria), VIII, IX, X, XI e XIV e della Commissione parlamentare per le questioni regionali. Il suddetto disegno di legge, ai fini dell'espressione del parere previsto dal comma 1 del predetto articolo 96-bis, è stato altresì assegnato al Comitato per la legislazione. Sospendo a questo punto la seduta in attesa dell'arrivo del Presidente del Consiglio dei ministri, che in questo momento sta rendendo le sue dichiarazioni programmatiche al Senato.	
LAURA BOLDRINI	PRESIDENTE	L'ordine del giorno reca la consegna da parte del Presidente del Consiglio dei ministri del testo delle dichiarazioni programmatiche. Ha facoltà di parlare il Presidente del Consiglio dei ministri.	
MATTEO RENZI	Presidente del Consiglio dei ministri	Onorevole Presidente, le consegno il testo delle dichiarazioni programmatiche del Governo da me presieduto, che ho precedentemente illustrato dinnanzi al Senato della Repubblica.	
			La seduta, sospesa alle 16,50, è ripresa alle 18,25.
			PRESIDENZA DEL VICEPRESIDENTE MARINA SERENI
			Sui lavori dell'Assemblea.
MARINA SERENI	PRESIDENTE	La ringrazio, signor Presidente del Consiglio. Prendo atto della consegna del testo delle dichiarazioni programmatiche da lei rese nella giornata odierna al Senato, che saranno pubblicate integralmente in calce al resoconto della seduta odierna. Il Presidente del Consiglio si recherà ora al Senato per lo svolgimento del dibattito fiduciario che, alla Camera, avrà luogo nella giornata di domani, secondo l'articolazione che sarà definita dalla Conferenza dei presidenti di gruppo che è convocata alle ore 17,30 presso la biblioteca del Presidente. Sospendo, quindi, la seduta, che riprenderà al termine della Conferenza dei presidenti di gruppo.	
			Ordine del giorno della seduta di domani.
MARINA SERENI	PRESIDENTE	Comunico che, a seguito dell'odierna riunione della Conferenza dei presidenti di gruppo, è stato stabilito che il dibattito sulle dichiarazioni del Presidente del Consiglio si svolgerà nella giornata di domani secondo la seguente articolazione: dalle ore 10 alle ore 16 si svolgerà la discussione sulle comunicazioni del Governo; a partire dalle ore 16 avrà luogo la replica del Presidente del Consiglio, seguita dalle dichiarazioni di voto dei rappresentati dei gruppi e delle componenti politiche del gruppo Misto, con ripresa televisiva diretta; a seguire avrà luogo la votazione per appello nominale. Al termine della votazione si procederà alla discussione sulle linee generali del disegno di legge n. 2121 – Conversione in legge, con modificazioni, del decreto-legge 30 dicembre 2013, n. 151, recante disposizioni di carattere finanziario indifferibili finalizzate a garantire la funzionalità di enti locali, la realizzazione di misure in tema di infrastrutture, trasporti ed opere pubbliche nonché a consentire interventi in favore di popolazioni colpite da calamità naturali (approvato dal Senato – scadenza: 28 febbraio 2014). Nella settimana in corso non avrà luogo lo svolgimento di interrogazioni a risposta immediata (question time) e di interpellanze urgenti. L'organizzazione dei tempi del dibattito fiduciario sarà pubblicata in calce al resoconto stenografico della seduta odierna.	
			La seduta termina alle 18,30.
			DICHIARAZIONI PROGRAMMATICHE DEL GOVERNO
MARINA SERENI	PRESIDENTE	Comunico l'ordine del giorno della seduta di domani. Martedì 25 febbraio 2014, alle 10: 1. – Discussione sulle comunicazioni del Governo. 2. – Discussione del disegno di legge (per la discussione sulle linee generali): S. 1215 – Conversione in legge, con modificazioni, del decreto-legge 30 dicembre 2013, n. 151, recante disposizioni di carattere finanziario indifferibili finalizzate a garantire la funzionalità di enti locali, la realizzazione di misure in tema di infrastrutture, trasporti ed opere pubbliche nonché a consentire interventi in favore di popolazioni colpite da calamità naturali (Approvato dal Senato) (C. 2121).	
			ORGANIZZAZIONE DEI TEMPI DI DISCUSSIONE SULLE COMUNICAZIONI DEL GOVERNO
