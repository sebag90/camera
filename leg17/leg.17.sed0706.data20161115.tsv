speaker	role	text	extra
			PRESIDENZA DEL VICEPRESIDENTE SIMONE BALDELLI
			La seduta comincia alle 10.35.
SIMONE BALDELLI	PRESIDENTE	La seduta è aperta. Invito la deputata segretaria a dare lettura del processo verbale della seduta precedente.	
ANNA MARGHERITA MIOTTO	Segretaria	legge il processo verbale della seduta di ieri.	
			Missioni.
SIMONE BALDELLI	PRESIDENTE	Se non vi sono osservazioni, il processo verbale si intende approvato. (È approvato).	
			Rinvio in Commissione del disegno di legge: Conversione in legge del decreto-legge 22 ottobre 2016, n. 193, recante disposizioni urgenti in materia fiscale e per il finanziamento di esigenze indifferibili (A.C. 4110-A) (ore 10,36).
SIMONE BALDELLI	PRESIDENTE	Comunico che, ai sensi dell'articolo 46, comma 2, del Regolamento, i deputati Alfreider, Amoddio, Artini, Catania, Centemero, Coppola, Faraone, Ferranti, Giachetti, Giorgis, Mannino, Palladino, Pes, Piccoli Nardelli, Francesco Saverio Romano, Schullian, Scotto, Vecchio e Zampa sono in missione a decorrere dalla seduta odierna. I deputati in missione sono complessivamente centosei, come risulta dall'elenco depositato presso la Presidenza e che sarà pubblicato nell’allegato A al resoconto della seduta odierna (Ulteriori comunicazioni all'Assemblea saranno pubblicate nell'allegato A al resoconto della seduta odierna).	
SIMONE BALDELLI	PRESIDENTE	L'ordine del giorno reca il seguito della discussione del disegno di legge n. 4101-A: Conversione in legge del decreto-legge 22 ottobre 2016, n. 193, recante disposizioni urgenti in materia fiscale e per il finanziamento di esigenze indifferibili. Ricordo che nella seduta di ieri il relatore, deputato Giovanni Sanga, ha proposto il rinvio del provvedimento nelle Commissioni, limitatamente agli articoli 2-bis e 7-sexies, nonché alla correzione di un errore materiale concernente un rinvio normativo di cui all'articolo 1, comma 13-bis, specificando che, a tal fine, le Commissioni necessitano di un'ora di tempo. Ha chiesto di parlare per una precisazione il presidente Boccia.	
FRANCESCO BOCCIA	Presidente della V Commissione	Presidente, semplicemente per precisare che, ai fini della delimitazione dell'ambito del rinvio in Commissione del provvedimento, preciso e sottolineo che, per quanto riguarda l'articolo 2-bis, l'intervento da operare sul testo, a seguito del rinvio, si sostanzia in un'integrazione dell'articolo 15 al fine di assicurare copertura agli oneri determinati dall'articolo 2-bis grazie.	
SIMONE BALDELLI	PRESIDENTE	La questione mi sembra piuttosto chiara, a questo punto o sono tutti d'accordo e io sospendo la seduta e facciamo il rinvio o, se invece ci sono interventi, allora do la parola a un intervento a favore e uno contro. Onorevole Pesco, intende intervenire, immagino, contro.	
DANIELE PESCO		Presidente, sui tempi temiamo che 20 minuti non siano sufficienti, ma soprattutto temiamo che il rinvio in Commissione sia finalizzato anche ad altro. Quindi, vorremmo un'ulteriore conferma da parte del presidente della Commissione bilancio che effettivamente il rinvio sia circoscritto solo a queste due cose che ci ha elencato, grazie.	
			Preavviso di votazioni elettroniche (ore 10,39).
SIMONE BALDELLI	PRESIDENTE	Non ci sono altri interventi. Il presidente Boccia mi pare che confermi quanto detto sopra, cioè che è circoscritto alle coperture dei due emendamenti e alla correzione e forse la copertura è inerente l'articolo 15, mi pare, cioè sia apposta nell'articolo 15, ma è relativa a uno dei due o a tutti e due. Perfetto, a questo punto, essendo questo chiaro, il Presidente Boccia conferma la sospensione di venti minuti ? Allora, a questo punto, diciamo trenta minuti.	
			Si riprende la discussione.
SIMONE BALDELLI	PRESIDENTE	Poiché nel corso della seduta potranno aver luogo votazioni mediante procedimento elettronico senza registrazione dei nomi, decorre da questo momento il termine di preavviso di cinque minuti previsti dall'articolo 49, comma 5, del Regolamento.	
			La seduta, sospesa alle 10,40, è ripresa alle 10,45.
SIMONE BALDELLI	PRESIDENTE	Se non ci sono interventi a favore, sospendo la seduta per cinque minuti.	
			La seduta, sospesa alle 10,50, è ripresa alle 11,30.
			PRESIDENZA DELLA PRESIDENTE LAURA BOLDRINI
			Seguito della discussione del disegno di legge: Conversione in legge del decreto-legge 22 ottobre 2016, n. 193, recante disposizioni urgenti in materia fiscale e per il finanziamento di esigenze indifferibili (A.C. 4110-A/R).
LAURA BOLDRINI	PRESIDENTE	Passiamo ai voti. Pongo in votazione, mediante procedimento elettronico senza registrazione di nomi, la proposta di rinvio nelle Commissioni del provvedimento nei termini e nei limiti illustrati dal relatore per mezz'ora. A questo punto, la seduta riprenderà alle ore 11,15, in caso di approvazione. Dichiaro aperta la votazione. (Segue la votazione) Dichiaro chiusa la votazione. La Camera approva per 174 voti di differenza. Sospendiamo a questo punto la seduta che riprenderà alle ore 11,15. Resta inteso che come da prassi si intendono ripresentati gli emendamenti già presentati in Assemblea, ove ancora riferibili al nuovo testo che sarà elaborato dalle Commissioni.	
			(Posizione della questione di fiducia – Articolo unico – A.C. 4110-A)
LAURA BOLDRINI	PRESIDENTE	L'ordine del giorno reca il seguito della discussione del disegno di legge n. 4110-A/R: Conversione in legge del decreto-legge 22 ottobre 2016, n. 193, recante disposizioni urgenti in materia fiscale e per il finanziamento di esigenze indifferibili Avverto che le Commissioni hanno predisposto un nuovo testo. Ha chiesto di parlare la Ministra per le riforme costituzionali e i rapporti con il Parlamento, deputata Maria Elena Boschi. Ne ha facoltà.	
MARIA ELENA BOSCHI	Ministra per le Riforme costituzionali e i rapporti con il Parlamento	Grazie, Presidente. Onorevoli colleghi, a nome del Governo, autorizzata dal Consiglio dei Ministri, pongo la questione di fiducia sull'approvazione, senza emendamenti né articoli aggiuntivi, dell'articolo unico del disegno di legge di conversione del decreto-legge n. 193 del 2016, nel testo già approvato dalle Commissioni, a seguito del rinvio deliberato dall'Assemblea.	
			La seduta, sospesa alle 11,32, è ripresa alle 12,30.
			PRESIDENZA DEL VICEPRESIDENTE SIMONE BALDELLI
			Sull'ordine dei lavori.
SIMONE BALDELLI	PRESIDENTE	Grazie Ministra. Colleghe e colleghi, a seguito della decisione del Governo di porre la questione di fiducia, la Conferenza dei presidenti di gruppo è immediatamente convocata al primo piano, presso la biblioteca della Presidente. Sospendo la seduta.	
			Nomina dei componenti della Commissione parlamentare di inchiesta sulle condizioni di sicurezza e sullo stato di degrado delle città e delle loro periferie e annunzio della sua convocazione (ore 12,34).
SIMONE BALDELLI	PRESIDENTE	Comunico che nell'odierna riunione della Conferenza dei presidenti di gruppo, a seguito della posizione della questione di fiducia da parte del Governo sul disegno di legge n. 4110-A/R – Conversione in legge del decreto-legge 22 ottobre 2016, n. 193, recante disposizioni urgenti in materia fiscale e per il finanziamento di esigenze indifferibili (da inviare al Senato – scadenza: 23 dicembre 2016) nel testo approvato dalle Commissioni a seguito del rinvio deliberato dall'Assemblea, si è convenuta, all'unanimità, la seguente organizzazione dei lavori. La votazione per appello nominale avrà inizio domani, mercoledì 16 novembre, a partire dalle ore 11,30, previe dichiarazioni di voto, a partire dalle ore 9,30. Seguirà l'esame degli ordini del giorno, il termine per la presentazione dei quali è fissato alle ore 16 di oggi. Le dichiarazioni di voto finale avranno luogo domani, mercoledì 16 novembre, a partire dalle ore 15. Seguirà, entro le ore 17, la votazione finale. Mercoledì 23 novembre, alle ore 15, avrà luogo lo svolgimento delle interrogazioni a risposta immediata.	
			Ordine del giorno della seduta di domani.
SIMONE BALDELLI	PRESIDENTE	Comunico che la Presidente della Camera ha chiamato a far parte della Commissione parlamentare di inchiesta sulle condizioni di sicurezza e sullo stato di degrado delle città e delle loro periferie, istituita con deliberazione della Camera del 27 luglio 2016, i deputati Floriana Casellato, Laura Castelli, Andrea Causin, Andrea De Maria, Paolo Gandolfi, Daniela Gasparini, Mariastella Gelmini, Gianfranco Librandi, Simona Malpezzi, Claudia Mannino, Marco Miccoli, Antonio Misiani, Roberto Morassut, Massimo Parisi, Vincenzo Piso, Stefano Quaranta, Fabio Rampelli, Michela Rostan, Barbara Saltamartini, Milena Santerini. Comunico inoltre che la Commissione è convocata per giovedì 24 novembre prossimo, alle ore 14,30, presso la sede di Palazzo San Macuto, per procedere alla propria costituzione.	
			La seduta termina alle 12,35.
